<html>
<head>
        <meta http-equiv="Content-Type" content="text/html; charset=UTF-8"/>
        <title>Raccolte di colori in Scribus (7): colori NAA</title>
</head>
<style>
@import "manual.css";
</style>
<body>
<h2>Raccolte di colori in Scribus (7): colori NAA</h2>

<p>La <a href="www.naa.org">Newspaper Association  of America (NAA)</a> &egrave; l'associazione di categoria dei quotidiani e periodici di Stati Uniti e Canada. Organizzazione senza fine di lucro che rappresenta quasi 2000 giornali e le loro attivit&agrave; multipiattaforma, l'associazione si occupa dei principali problemi che interessano il settore della stampa oggi.</p>

<h3>La raccolta di colori della NAA</h3>
<p>Se state creando inserzioni pubblicitarie a colori da pubblicare in un giornale del Nord America, probabilmente vorrete usare la raccolta colori della NAA. Con l'uso dei 51 colori CMYK della NAA all'interno di Scribus, gli inserzionisti potranno creare pubblicit&agrave; con colori ottimizzati  per corrispondere a quelli tipicamente prodotti dalla stampa di inserzioni.</p>
<br>
<table width="100%"><tr><td align="center"><img src="images/NAA_Colors.png" alt="I colori NAA nella finestra di gestione colori" /></td></tr></table>

<h3>Il &ldquo;Color Ink Book&rdquo; della NAA</h3>
<p>Le raccolte di colori sono utili soprattutto quando sono accompagnate da un campionario stampato. Per i colori della NAA questo campionario &egrave; il &ldquo;Color Ink Book,&rdquo; la cui attuale versione &egrave; il Vol. 10 (2006). Lo si pu&ograve; acquistare tramite il <a href="http://netforum.naa.org/eWeb/DynamicPage.aspx?Site=NAA&WebKey=433e9741-6cfa-4ce4-b172-3f1c905a9deb">sito della NAA</a>.</p>

<h3>SNAP</h3>

<p>Per editori e stampatori, l'uso di immagini basate sui colori NAA rende pi&ugrave; semplice soddisfare i requisiti della <a href="http://www.snapquality.com/">SNAP</a> (Specification for Newsprint Advertising Production). Con i colori NAA &egrave; possibile ottenere un'alta qualit&agrave; del colore e corrispondere alle aspettative degli inserzionisti. Il sito SNAP fornisce inoltre dei <a href="cms.html">profili ICC</a> consigliati per i migliori risultati nella stampa di giornali, comprese la correttezza del colore e l'ottimale copertura d'inchiostro.</p>

<br>
<br>
</body>
</html> 